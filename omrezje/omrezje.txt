Omrežje je sestavljeno iz štirih klientov in enega strežnika. Vsi so povezani na skupno dostopno točko. Klienti ustvarjajo HTTP zahtevke z naključnim časovnim razmikom. Strežnik odgovarja na HTTP zahtevke.
Simulacija protokola HTTP je poenostavljena. Klienti ne vzpostavljajo več vzporednih povezav.


Merjenje časa potovanja paketa

Da merjenje deluje pravilno, smo morali uporabiti "dataTransferMode = object". V privzetem načinu (bytecount) se izvirni paket ne obdrži, in se informacija izgubi.

Na sliki vidimo, da so časi večinoma enaki, redki pa so veliko večji. Do tega lahko pride če več klientov istočasno uporablja omrežje, ali pa če pride do več kolizij.


Trajanje zahtevka

Trajanje zahtevka merijo klienti tako, da si zapomnijo čas, ko so začeli vzpostavljati povezavo. Zavzema torej čas od prvega SYN paketa do zaprtja povezave.

Podobno kot čas potovanja paketa. Sklepamo lahko, da se razlikujeta le za konstantni faktor, saj vzpostavitev povezave in izmenjava podatkov ponavadi zavzema približno enako število paketov. Pri večji obremenjenosti omrežja lahko hitro naraste (paketi so počasnejši, večja verjetnost da se izgubijo).


Dolžina vrste v oddajnikih

Klienti in strežnik na povezovalni plasti vodijo med drugim tudi statistiko dolžine čakalne vrste paketov.

Vrste v oddajnikih ne smejo postati prevelike. Pri manjših vrednostih le upočasnujejo potovanje paketov, v ekstremnih primerih pa bi lahko prišlo tudi do zapolnitve vrste in izgube paketa (npr. če vrsta stalno narašča, ali pa če veliko klientov na enkrat odda veliko paketov).


Število izgubljenih paketov zaradi vrste

To bi pomenilo preobremenjeno omrežje. V naših simulacijah ni prišlo do te vrste izgube paketov, ker smo dovolili dovol velike vrste (14 - del konfiguracije). Če bi do tega prišlo, bi se situacija samo še poslabšala, saj bi oddajniki morali pakete ponovno poslati (za to skrbijo višje plasti).


Izgubljeni paketi zaradi napake v prenosu

Enega od razlogov izgube paketov smo že omenili. Veliko bolj pogost razlog pa so razne napake v prenosu. Te napake prikazuje naslednji graf.

Na vsake 50 prejetih paketov se izračuna delež z napako v prenosu (to predstavlja vsaka točka v grafu).
